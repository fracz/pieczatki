# <p><span style="color:green">PROCEDURY</span></p>

<p><div style="text-align: justify">Większość nałogowych maniaków wszelakiego rodzaju kolekcjonerstwa ma sporo zasad związanych ze swoim hobby. Czas i miejsca zbierania, forma "składowania", metodologia katalogowania i opisywania... itp, itd.

Moja fascynacja pieczątkami turystycznymi też wytworzyła z czasem pewne reguły dot. „procesu” ich zbierania i obróbki:</p>


<p>- do zbierania pieczątek używam notesów z czystymi (białymi) kartkami (żadnych tabelek, linii i kratek)</p>
![proces1](/static/proces1.jpg "proces1")

<p>- w książeczkach turystycznych też odbijam pieczątki, ale to już do innych - wiadomych celów</p>
![proces2](/static/proces2.jpg "proces2")

<p>- odbijam pieczątki tylko na jednej stronie kartki, bo niestety tusz przebija i ciężko później usunąć w programie graficznym takie „zanieczyszczone” od drugiej strony tło. Powoduje to oczywiście szybsze zużywanie notesów, ale mówi się: trudno…</p>
![proces3](/static/proces3.jpg "proces3")

![proces4](/static/proces4.jpg "proces4")

<p>- jeśli za pierwszym razem pieczątka odbije się źle, rozmazana, krzywo lub niepełna – odbijam ją ponownie… aż do skutku. Np. pieczątka z Hrobaczej Łąki odbiła mi się prawidłowo dopiero za 6 razem! Efekt jak powyżej - szybsze zużywanie notesów</p>
![proces5](/static/proces5.jpg "proces5")

<p>- nie robię zdjęć pieczątek aparatem czy telefonem (większość z nich bardzo przekłamuje kolorystykę i w dodatku krzywe ustawienie aparatu powoduje zniekształcenie perspektywy i nieostrość obrazu). Używam do tego tylko skanera (min. 300 dpi)</p>
![proces6](/static/proces6.jpg "proces6")

<p>- no i sporo czasu poświęcam, ślęcząc przy komputerze i obrabiając skany pieczątek, aby były naprawdę „czyste”</p>
![proces7](/static/proces7.jpg "proces7")

<p>- a tutaj porównanie procesów obróbki w Photoshopie, jakie muszą przejść udostępniane pieczątki w zależności od metody cyfryzacji odbitki</p>
![proces8](/static/proces8.jpg "proces8")

<p>- wszystkie odbitki kadruję do rozmiarów 5x5 cm przy rozdzielczości 300 ppi</div></p>

